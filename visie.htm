<html>
  <head>
    <meta http-equiv=Content-Type content="text/html; utf-8"/>
    <title>Visie</title>
    <link rel="stylesheet" type="text/css" href="style.css" />
  </head>
  <body>
    <img id="logo" src="images/logo.gif" />
    <div class="content">
      <h1>ALLES KIDS</h1>
      <div class="menu">
        <a href="index.htm">
          <button class="menubutton">
            Home
          </button>
        </a>
        <a href="contact.htm">
          <button class="menubutton">
            Contact
          </button>
        </a>
        <a href="visie.htm">
          <button class="menubutton menuactive">
            Onze visie
          </button>
        </a>
        <a href="openingsuren.htm">
          <button class="menubutton">
            Openingsuren
          </button>
        </a>
        <a href="prijzen.htm">
          <button class="menubutton">
            Prijskaartje
          </button>
        </a>
      </div>
      <h2>ONZE VISIE</h2>
      <p>
        Uit ervaring weten we dat baby’s veel te vlug peuters worden en peuters veel te vlug kleuters. Vandaar dat we vertrekken van genieten van elke dag, elke dag volop benutten.
      </p> 
      <p>
        Zo wordt 'opvoeden' een creatieve zoektocht waarin wij alle drie onze inbreng zullen hebben. Wij wisselen onze gedachten en ervaringen uit , inspireren elkaar om te komen tot 'positief opvoeden'. Wij willen vooral veel aandacht geven aan het bekrachtigen van positief gedrag, want een kind dat zich gelukkig voelt, kan veel bereiken.
      </p>
      <p>
        We willen elk kind als uniek beschouwen met veel respect voor de diversiteit onder de kinderen. We streven naar het uitbouwen van een tweede thuis voor jullie kleine spruiten. Elk kind moet zich hier thuis kunnen voelen en zich optimaal kunnen ontplooien. Door regelmatig te observeren zullen we trachten ieder kind op eigen niveau aan te halen en te stimuleren. We richten ons hierbij op de volgende vlakken van ontwikkeling:
      </p>
      <p>
        Onze aandacht zal gaan naar de <b>emotionele ontwikkeling</b>: Wij proberen te zorgen voor een veilige omgeving, zowel psychisch als fysisch. Daarvoor beschikken we over kindvriendelijk ingerichte ruimtes. Door knuffelen, tonen van affectie en ruimte geven voor uiten van alle gevoelens trachten we geborgenheid te geven. Structuur en regelmaat vinden we ook belangrijk.
      </p>
      <p>
        Ook op <b>sociaal vlak</b> willen we er zijn voor uw kind: aandacht voor de omgang met andere kinderen, leren naast elkaar spelen, delen van materiaal, samen spelen, leren keuzes maken,... bijvoorbeeld tijdens het vrij spelen.
      </p>
      <p>
        We zullen werken aan het vergroten van de <b>zelfredzaamheid</b>: zindelijkheidstraining, tafelmanieren, handjes wassen, ... Ook hier zal opbouwend gewerkt worden en op individueel niveau.
      </p>
      <p>
        Via verschillende expressiemogelijkheden en door alle zintuigen te benutten zullen we de <b>creativiteit</b> trachten te vergroten: muziek en dans, liedjes en versjes, rollenspel, vingerverven, boetseren, ...
      </p>
      <p>
        Voor onze peutertjes zullen we ook aandacht besteden aan de <b>schoolrijpheid</b>: werken met herkenbare structuur en regelmaat, aanbieden van verschillende soorten didactisch materiaal, werken met thema’s, taaluitbreiding, ... door goed voorbereide activiteiten
      </p>
      <h3>Voeding</h3>
      <p>
        Naast de warme maaltijden die we zelf elke dag vers zullen bereiden, zal uw kind ook kunnen smullen van een lekkere boterham bij het ontbijt of 's avonds. We opteren voor gezonde tussendoortjes.
      </p>
      <h3>Opvoeden in samenspraak met de ouders</h3>
      <p>
        'Alles kids' vindt het belangrijk dat de opvang zoveel mogelijk aansluit op de thuissituatie. Om dit te realiseren is een goede samenwerking met jullie nodig. Ouders moeten ons inlichten over specifieke behoeften van hun kind en wij briefen alles door aan de ouders d.m.v. een heen-en-weer boekje. Zo zullen jullie regelmatig op de hoogte gebracht worden van de grappen en fratsen van jullie zoon of dochter, hoe uw kapoen groeit , leert en ontwikkelt...
      </p>
      <p>
        Ouders zijn bij ons altijd welkom en moeten zich evengoed thuis voelen in onze opvang. Om de kwaliteit optimaal te waarborgen staan wij dan ook open voor al jullie goede ideeën en suggesties!
      </p>
    </div> 
  </body>
</html>
